
### 13. The outbreak in the Morea, March, 1821. 

καὶ πρὶν τὰ ἐν Μολδοβλαχία οὕτως ἐς αἰσχρὰν τελευτὴν ἐλθεῖν οἱ ἄλλοι Ἕλληνες καὶ μάλιστα οἱ ἐν τῇ Πελοποννήσῳ παντὶ τρόπῳ παρασκευάζονται πρὸς τὰ παρόντα· καὶ μαθόντες ὅτι ἐν ὅπλοις ἤδη εἰσὶν οἱ ἐν τῇ Μολδοβλαχίᾳ Ὑψιλάντου στρατηγοῦντος καὶ ὅτι κρατοῦσι τῶν Τούρκων (οὐ γὰρ τὰ ὄντα ἤγγελλον οἱ ἀπόστολοι ἀλλὰ πάντα ἐκόσμουν) βούλονται καὶ αὐτοὶ μετέχειν τοῦ ἀγῶνος καὶ ἐν τῇ Ἑλλάδι μάχεσθαι ὑπὲρ τῆς ἐλευθερίας. 

καὶ ἐν τετάρτῳ μηνὶ τοῦ ἐνιαυτοῦ ἡ ἀρχὴ ἥδε τοῦ πολέμου γίγνεται· ἔτυχον γάρ τινες στρατιῶται τῶν Αλβανίων αποβάντες ἐς  ̓Ακράταν (ἔστι δ ̓ ἡ  ̓Ακράτα παραθαλασσίδιον ἐπὶ τῷ Κορινθίῳ κόλπῳ κείμενον καὶ λιμένα ἔχει καὶ διὰ τῆς μεσογείας πορεύονται πρὸς τὴν Τριπολιτσάν· οἱ γὰρ ἐκεῖ Τούρκοι εν φόβῳ ἤδη ὄντες φύλακας μεταπέμπονται. οὗτοι οὖν οἱ  ̓Αλβάνιοι ἐν ὁδῷ ὄντες ἐσπίπτουσιν ἐς ἐνέδραν (καὶ γὰρ οἱ οἰκήτορες ἐς χαράδραν ἐνήδρευον) καὶ ἀπέθανον αὐτῶν ἐς εἴκοσιν ὑπὸ τῶν πολεμίων βαλλόμενοι. οἱ δὲ ἄλλοι, ἐπειδὴ τὰ γενόμενα αἰσθάνονται, εὐθὺς τὰ ὅπλα ἀποβάλλοντες ἔφυγον. 

τούτων οὖν γενομένων στρατιῶταί τινες Τουρκικοὶ ἐς τὰ Καλαβρύτα ἀνελθόντες ἀπήγγελλον ὅτι οἱ Ἕλληνες τὰ ὅπλα ἀναλαβόντες μέλλουσι πολιορκεῖν τὸ χωρίον καὶ πάντας τοὺς Τούρκους φονεύειν· εὐθὺς οὖν οἱ Τοῦρκοι ὅσοι ἦσαν ἐν τοῖς Καλαβρύτοις ἐτείχιζον τε στὰς οἰκίας καὶ τὰ ἄλλα παρασκευάζονται πρὸς τὴν μέλλουσαν πολιορκίαν· ταύτην μὲν οὖν τὴν νύκτα ἡσύχαζον. 
