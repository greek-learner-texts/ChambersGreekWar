
### 4. The Philike Hetairia. 

ἐνῆσαν δὲ κατὰ τὸν χρόνον τόνδε ἐν τῇ Οδησσῷ, Ρωσσικῷ ἐμπορίῳ, ἔμποροι Ελληνικοὶ οὐκ ὀλίγοι καὶ ἐν τῷ Βυζαντίῳ καὶ ἐν ἄλλοις χωρίοις τοῖς παρὰ τὸν Εὔξεινον πόντον· καὶ ἐκ τῆς ἐμπορίας πλούσιοι ἦσαν καὶ οὐκ ἀδύνατοι. καὶ ξυνωμόται γενόμενοι (χαλεπώς γὰρ ἔφερον τὴν τῶν Τούρκων ἀρχὴν) ἀποστόλους λάθρα ἔπεμπον ἐς τὴν Πελοπόννησον καὶ ἄλλοσε, καὶ ὅσους ἔπειθον ξυνάγουσιν ἐς τὴν ξυνωμοσίαν, ὥστε μετέχουσιν αὐτῆς οὐ μόνον οἱ κατ ̓ ἤπειρον ἀλλὰ καὶ οἱ πλεῖστοι τῶν ἀξιολόγων πολιτῶν καὶ ἐν τῇ Μορέᾳ καὶ ἐν ταῖς νήσοις· καὶ τοὺς ἐν τῇ ξυνωμοσίᾳ ὀνομάζουσι τὴν Φιλικὴν Εταιρίαν. 

τῶν δ ̓ Εταιριστῶν οἱ μὲν τότε ἐβούλευον ὅτι οὐκέτι χρὴ διατρίβειν, ἀλλὰ εὐθὺς τὸ μὲν Βυζάντιον κατακαίειν καὶ τὸν Σουλτάνον κτείνειν, τὴν δὲ ἐλευθερίαν καὶ τὴν παλαιὰν ἀρχὴν τῷ  ̔Ελληνικῷ δήμῳ ἀναλαμβάνειν. τοῖς δ ̓ αὖ προστάταις τῆς ξυνωμοσίας μᾶλλον ἢν γνώμη πρῶτον μὲν τοὺς ἐν τῇ Μολδοβλαχίᾳ ἐξάγειν ἐς τὸν πόλεμον, ἔπειτα καὶ τοὺς ἐν τῇ Πελοποννήσῳ. 

ἔστι δ ̓ ἡ Μολδοβλαχία ὅμορος τῇ τε Ρωσσίᾳ καὶ τῇ Αὐστρίᾳ καὶ τῇ Βουλγαρίᾳ, καὶ ὁρίζει μὲν αὐτὴν πρὸς τὴν μεσημβρίαν ὁ Ἴστρος ποταμός, ὁρίζει δὲ πρὸς Βορέαν τὰ Καρπάθια. οἱ δὲ ἐπιχώριοι τῆς τε Μολ δαυίας καὶ τῆς Βλαχίας ὑπήκοοι ἦσαν τῶν Τούρκων καὶ φόρον αὐτοῖς κατ ̓ ἐνιαυτὸν ἔφερον, ἀλλ ̓ οὐκ ἐνῆσαν ἐν τῇ χώρα στρατιῶται Τουρκικοὶ πλὴν ὀλίγων, (οὐ γὰρ νόμιμον ἦν κατὰ τὰς ξυνθήκας, ἀλλὰ διέπεμπεν ὁ Σουλτάνος ὑπάρχους Χριστιανοὺς καὶ φρουροὺς Ἑλλη νικοὺς καὶ  ̓Αλβανίους, καὶ δι ̓ αὐτῶν ἄρχουσι τῆς γῆς οἱ Τοῦρκοι. 

οἱ δ ̓ οὖν Μολδοβλαχιοι ἑτοιμοι ἦσαν (οὕτω γὰρ ἐμάνθανον παρὰ τῶν ἀγγέλων οἱ ξυνωμόται) ὅπλα λαμβάνειν κ καὶ ὑπὲρ τῆς ἐλευθερίας κινδυνεύειν. κρύφα οὖν ἐπόριζον οἱ Εταιρισταὶ τό τε ἀργύριον καὶ τὰ ὅπλα πρὸς τὸν πόλεμον καὶ ἐκέλευον τοὺς φίλους τοὺς ἐν τῇ Μολδοβλα χία αθροίζειν στρατιώτας καὶ τὰ ἄλλα παρασκευάζειν. καὶ μάλιστα ἔπρασσον πρὸς τὸν Θεόδωρον καὶ τὸν Γεωργάκην καὶ τὸν Καραβιᾶν· ὅμως δὲ διὰ προδοτῶν ἔμαθον οἱ Τοῦρκοι τὰ περὶ τῆς ξυνωμοσίας. 

