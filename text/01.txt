01.00.00 1. The physical features of Greece.
01.01.01 ἔστι μὲν ἡ Ἑλλὰς γῆ μικρὰ καὶ ὀρεινὴ (μόνη γὰρ ἡ Θεσσαλία οὐκ ὀρεινή ἐστιν), ἔχει δὲ δύο μοίρας· ἐν μέσῳ γὰρ αὐτῶν ἐστὶν ὁ Κορίνθιος κόλπος, καὶ στενός ἐστιν ὁ ἰσθμός.
01.01.02 καὶ ἤπειρος μέν ἐστιν ἡ πρὸς Βορέαν μοῖρα, χερσόνησος δὲ ἡ πρὸς μεσημβρίαν· καὶ οἱ μὲν παλαιοὶ ὀνομάζουσι τὴν χερσόνησον Πελοπόννησον· ὁ γὰρ Πέλοψ ἐκ τῆς ̓Ασίας πάλαι ἀφικόμενος πρὸς ἀνθρώπους απόρους, ὡς γράφει ὁ Θουκυδίδης ὁ Ολόρου ἐν τῇ ξυγγραφῇ τοῦ πολέμου τῶν τε Αθηναίων καὶ τῶν Πελοποννησίων, διὰ τὸν πλοῦτον τιμὴν μεγίστην ἐνταῦθα προσλαμβάνει.
01.01.03 οἱ δὲ νῦν ἐπιχώριοι ὀνομάζουσιν αὐτὴν Μορέαν· ἡ γὰρ ἰδέα τῆς χώρας ὁμοία ἐστὶ τῷ φύλλῳ τῆς μορέας.
01.02.01 μικροὶ δέ εἰσιν οἱ ποταμοὶ καὶ ἐν τῇ ἠπείρῳ καὶ ἐν τῇ Μορέᾳ πλὴν τοῦ ̓Αχελώου, ἐν δὲ τῇ χειμερινῇ ὥρᾳ διὰ τὸν ὑετὸν οὐ ῥᾳδίως διαβατοί· ὁ δὲ ̓Αχελῷος οὐκ ἔστι μικρὸς καὶ τὰς πηγὰς ἔχει ἐν τοῖς λόφοις τῆς ̓Αλβανίας καὶ ἐσπίπτει ἐς τὸν κόλπον τὸν Ιόνιον καταντικρὺ τῆς Κεφαλληνίας.
01.03.01 φέρουσι δὲ ὁδοὶ διὰ τῶν λόφων ἐς τὴν μεσόγειαν ἀλλὰ φαῦλαί εἰσι καὶ χαλεπαί· ἔνεισι γὰρ ἐν τῇ χώρᾳ χαράδραι οὐκ ὀλίγαι, ὥστε οὐ ῥᾳδία ἐστὶν ἡ ἐπιμειξία τοῖς ἐν τῇ μεσογείᾳ καὶ τοῖς παραθαλασσίοις.
01.04.01 καὶ προσέτι νῆσοι εἰσὶν οὐκ ὀλίγαι μεταξὺ τῆς τε Εὐρώπης καὶ τῆς ̓Ασίας.
01.04.02 καὶ τῶν νήσων μεγίστη ἐστὶν ἡ Εὔβοια, ἐγγὺς τῆς ̓Αττικῆς κειμένη.
01.04.03 τῶν δὲ ἄλλων ὀνομαστόταταί εἰσιν ἥ τε Σάμος καὶ ἡ Χίος καὶ ἡ Λέσβος.
